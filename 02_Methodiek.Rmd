#Gebruikte methodieken

## Ontwerp van het meetnet

### Ruimtelijke selectie van rastercellen {#ruimte-sel-raster}

Idealiter liggen de meetlocaties ruimtelijk gebalanceerd, omdat dit de beste garantie biedt dat de gebeurtenissen die zich op deze locaties voordoen, representatief zijn voor het hele gebied.   
Men kan een ruimtelijk gebalanceerde set opbouwen door de verspreiding van de GT-groepen over een fijn GTRS raster te leggen. 
Een GTRS is een raster, waarbij een willekeurig gekozen subset van opeenvolgende genummerde punten steeds een ruimtelijk gebalanceerde set vormen. 
Kiezen we een willekeurig nummer en vormen we een reeks opeenvolgende punten ter grootte van ons vooraf gekozen aantal, dan hebben we een goed ruimtelijk gebalanceerde set.  
Kees denkt dan wel dat hij klaar is, het is jammergenoeg niet zo eenvoudig.    

1. De kans dat op een dergelijk punt zich een bestaand grondwatermeetpunt bevindt, is namelijk weinig realistisch. 
Het karakteriseren van een nieuwe locatie, zodat het kan ingezet worden in het meetnet, vergt verschillende jaren grondwatermetingen.
1. We hebben ook geen controle over de verdeling van de punten over de verschillende grondwatertypegroepen.   

We kunnen om deze redenen geen zuiver ruimtelijk gebalanceerde set opbouwen. 
Ook al is dit niet perfect mogelijk, het blijft een belangrijk streefdoel.

De drie hoofdfactoren waar we bij het ontwerp mee rekening houden, zijn:

- We willen zoveel mogelijk een ruimtelijk gebalanceerde keuze. 
De keuze van de grootte van een rastercel en bijgevolg van het aantal cellen, is hierbij sturend. 
Deze wordt bepaald door de ingeschatte grootte van het meetnet en door de trefkans op een peilbuis. 
Hoe kleiner de celgrootte, hoe beter de ruimtelijke balans kan zijn, omdat men minder vrij is om een locatie te kiezen, maar ook hoe kleiner de kans is om daar een geschikt meetpunt aan te treffen. 
Hier is het dus wat zoeken naar een goede maat. 
Concreet:  
    - Voor het meetnet kiezen we voor 8km-hokken (8192 m, level 8). In totaal zijn er 262 hokken in Vlaanderen, waarvan 149 volledig in Vlaanderen liggen.
    - Het gewenst totaal aantal meetpunten **_(nog te beslissen)_** = `r tot_n_tub <- 100; tot_n_tub `  

- We willen daarenboven ook gestratificeerd werken volgens de 5-delige GT-groepsindeling, om zo te verzekeren dat elke GT-groep voldoende gemonitord zal worden. 
Concreet: 
    - Het aantal stratificatielagen ***(nog te beslissen)*** = `r aantal_strat <- 5; aantal_strat `
    - Het aantal meetpunten is gelijk per laag  **_(nog te beslissen)_** = `r minaantal_tub_group <- as.integer(tot_n_tub/aantal_strat); minaantal_tub_group`

- De keuze van een cel wordt mee bepaald door de aanwezigheid van een GT-groep. 
Niet elke cel is even belangrijk voor de monitoring van een GT-groep, want de oppervlakte van gaHT verschilt van cel tot cel. 
Het heeft bijvoorbeeld geen zin om voor een GT-groep in een rastercel een meetpunt te voorzien indien die groep daar niet voorkomt.  
De raster-cellen zullen dus **niet** obv GRTS geselecteerd worden, maar in verhouding tot de relatieve oppervlakte van een GT-groep dat het bevat. 
Concreet:
    - Als maat voor de relatieve oppervlakte kan **de gemiddelde oppervlakte van een GT-groep per gewenst meetpunt** gebruikt worden. 
Stel dat van een bepaalde GT-groep er 100 ha in Vlaanderen voorkomt en dat we die groep willen monitoren met 10 meetpunten. 
Cellen zullen voor die GT-groep dan een aantal meetpunten toegewezen krijgen a rato van één meetpunt per 10 ha van de bepaalde GT-groep _in die cel_. 

In de praktijk verloopt de toewijzing iets ingewikkelder, omdat het resulterend aantal een geheel getal moet zijn en er bij het afronden hierdoor meetpunten kunnen wegvallen. 
Stel bijvoorbeeld dat die 100 ha verspreid liggen over 40 cellen, dan is er maar gemiddeld 2.5 ha per cel aanwezig, terwijl er 10 ha nodig is voor een meetpunt. 
Er zou dan aan geen enkele cel een meetpunt kunnen toegewezen worden.

Om dit euvel te ondervangen, werd een iteratie uitgevoerd. 
Na de eerste ronde worden per GT-groep al de bekomen aantallen opgeteld en vergeleken met het gewenste aantal. 
Is dat aantal te klein, dan wordt de benodigde oppervlakte een klein beetje verkleind (bijv. 9.9 ha per meetpunt) en wordt de berekening opnieuw uitgevoerd en het totaal aantal gecheckt.
Dit gaat door tot wanneer het gewenst aantal bereikt wordt.
Het kan dan zijn dat het bekomen aantal lichtjes hoger uitvalt.


### Selectie van de meetpunten

In dit deel bespreken we hoe we aan de gekozen rastercellen effectief meetpunten kunnen koppelen. 
Een meetpunt is een locatie waar het waterpeil periodiek gemeten wordt (of zal worden).

#### Indeling van rastercellen in groepen {#indeling-cat}

Afhankelijk van de verhouding tussen het aantal meetpunten dat voor een rastercel gezocht wordt (zie hoger) en het aantal effectief beschikbare meetpunten kunnen de _rastercellen_ **per GT-groep** in _categorieën_ ingedeeld worden.

_A. Alle meetpunten zijn kwalitatief gelijkwaardig_

We stellen eerst voor de eenvoud dat alle beschikbare meetpunten even geschikt zijn: er wordt bvb. geen onderscheid gemaakt tussen een lang en kort bemeten meetpunt. 
Vergelijken we dan vraag (het gewenst aantal meetpunten per rastercel) met het aanbod van meetpunten dan kunnen de rastercellen in drie categorieën verdeeld worden:

- Cat. 1: de vraag is groter dan het aanbod: er is een gebrek aan meetpunten
- Cat. 2: de vraag is gelijk aan het aanbod: elk meetpunt wordt geselecteerd
- Cat. 3: de vraag is kleiner dan het aanbod: er is een overschot aan meetpunten

**Cat. 1**
Als er voor een rastercel een gebrek is aan geschikte meetpunten, stellen we voor om die cel te voorzien van een (nieuw) meetpunt gelegen op een plaats met die GT-groep. 
Het gaat hier vooral over een tijdsinvestering: dergelijke meetpunten kunnen pas na enkele jaren effectief meedraaien in het meetnet. 
In afwachting daarvan zal het meetnet dus met een kleiner aantal meetpunten moeten functioneren.
Voor de uitwerking van deze selectie van potentiële geschikte habitatvlekken: zie \@ref(sel-pot-habvlek)

**_vraag: wat te doen met bestaande meetlocaties, maar die actueel niet voldoen aan de basiscriteria (zie verder bij B)? Worden deze weer geactiveerd (gevolgd in deze versie) of geven we voorrang aan de ruimtelijke balans ?_**

**Cat. 3**
Is er voor een bepaalde rastercel een overschot aan beschikbare meetpunten, dan dienen hieruit één (of meer) meetpunten gekozen te worden. 
Hiervoor verwijzen we naar \@ref(sel-habvlek)


_B. Alle meetpunten zijn kwalitatief niet gelijkwaardig_

In werkelijkheid zijn niet alle meetpunten even geschikt. 
Bij een kwalitatief goede meetlocatie beschikken we over een stabiele, langdurige en ononderbroken tijdreeks. 
Deze tijdreeks laat toe om een droogte-indicator te berekenen. 
Een meetpunt kan op basis van de actueel beschikbare gegevens ongeschikt zijn, omdat de gegevens niet toelaten om deze indicator voldoende betrouwbaar te berekenen. 
We beschouwen een meetpunt als geschikt indien het voldoet aan volgende **[basiskwaliteitscriteria]{#basiskwaliteitscriteria}** :


- De tijdreeks omspant binnen de periode _2001_ en _2016_ minstens _5 jaar_
- Deze tijdreeks is _maximaal 2 opeenvolgende jaren_ onderbroken
- Deze tijdreeks bevat _minstens 5 (hydrologische) jaren_ waarvoor een lg3[^1] kan berekend worden.

[^1]: lg3 =  het gemiddelde van de drie laagste waterpeilen binnen een hydrologisch jaar (1 april - 31 maart), waarbij er tussen deze drie metingen minstens 14 dagen verschil ligt.

De extreem droge zomers van 2017 en 2018 worden niet meegenomen in de berekening. Het is namelijk nu nog onduidelijk (door mogelijke naijling) of de actuele vegetatie geen nadelige effecten van deze twee zomers heeft ondervonden.

Voor een meetpunt dat voldoet aan deze criteria kan een gemiddeld lage grondwaterstand (lgl) berekend worden. 

Op basis van de kwaliteit van de tijdreeksen kunnen per GT-groep de rastercellen dan in vier categorieën verdeeld worden.

- Cat. 1A: de vraag is groter dan het aanbod: er is een gebrek aan meetpunten
- Cat. 1B: de vraag is groter aan het aanbod: er zijn voldoende meetpunten, maar er is een gebrek aan geschikte meetpunten
- Cat. 2: de vraag is gelijk aan het aanbod: er zijn juist voldoende geschikte meetpunten: elk meetpunt wordt geselecteerd
- Cat. 3: de vraag is kleiner dan het aanbod: er is een overschot aan geschikte meetpunten

Het is belangrijk om weten dat deze categorie-indeling gebeurde op basis van actueel beschikbare feitelijke grondwatermetingen. 
In het verder verloop gaan we op de peilgegevens van de meetpunten nog een tijdreeksanalyse uitvoeren, waardoor het aantal beschikbare metingen gevoelig kan doen toenemen. 
Een meetpunt dat met alleen de feitelijke data ongeschikt is, kan modelmatig zo opgewaardeerd worden en toch geschikt bevonden worden.

Bij rastercellen van cat. 1A is er sowieso een nood aan extra meetpunten. Hoe potentiële geschikte habitatvlekken kunnen geselecteerd worden, wordt in \@ref(sel-pot-habvlek) nader toegelicht.

Bij cat. 1B kunnen rastercellen na de tijdreeksanalyse (zie \@ref(tijdreeksanalyse)) wel over een voldoend aantal geschikte meetpunten gaan beschikken. Zoniet wordt de werkwijze cfr. cat 1A gevolgd.

Bij cat. 2 wordt rekening gehouden dat er tussen de geschikte meetpunten nog kwalitatief onderscheiden te maken zijn (zie \@ref(suppl-criteria)). 
Met een juist voldoende aantal wordt hier een juist voldoende aantal kwalitatief vergelijkbare meetpunten bedoeld.

Cat. 3 omvat de rastercellen waarbij er meer meetpunten met gelijkwaardige kwaliteit bestaan dan het gewenst aantal meetpunten. 
Voor deze laatste groep zal nog een ruimtelijke selectie (zie \@ref(sel-habvlek)) van peilbuizen dienen te gebeuren.


#### Selecteren van potentiële geschikte habitatvlekken voor rastercellen waarvoor nu geen pb’en bestaan (cat. 1) {#sel-pot-habvlek}

Voor rastercellen van cat. 1 is er een nood aan één of meer extra meetpunten.
Om hierbinnen (8192 * 8192 m) de plaatskeuze zo aselect mogelijk te doen, doen we beroep op het fijnste GRTS-raster (celgrootte = 32 m). 
Elk deelrastercel heeft binnen de rastercel een bepaalde rangnummer. 
Alleen deelrastercellen _die voor het merendeel vegetaties bevat die tot de GT-groep behoren_ komen voor selectie in aanmerking. 
De deelrastercel(len) met het /de laagste rangnummer(s) zal/zullen dan geselecteerd worden. 
Aan de selectie van deelrastercellen kunnen, naast de aanwezigheid van de juiste GT-groep, nog bijkomende voorwaarden gekoppeld worden (beheerder, ...).
Blijkt bij inspectie op terrein dat de geselecteerde plaats toch niet aan de verwachtingen/criteria voldoet, dan wordt binnen dezelfde rastercel de rastercel die het eerst in rang volgt bezocht.  


#### Selecteren van meetlocaties binnen rastercellen waarvoor meer kandidaat locaties zijn dan gezocht (cat. 3) {#sel-habvlek}

Net zoals voor cat. 1 willen we de keuze zo aselect mogelijk doen (zie \@ref(sel-pot-habvlek)). We doen hiervoor terug beroep op het fijnste GRTS-raster (celgrootte = 32 m).
Het/de meetpunt(en) gelegen in de deelrastercel(len) met het /de laagste rangnummer(s) zal/zullen dan geselecteerd worden.


#### Opstellen van bijkomende kwaliteitscriteria voor meetpunten {#suppl-criteria}

Bij cat. 3 en vaak ook bij cat. 2 zijn er meer meetpunten die aan de basiskwaliteitscriteria ([zie](#basiskwaliteitscriteria)) voldoen dan dat er punten gezocht worden. 
Deze basiscriteria zijn nog behoorlijk ruim. 
Bijvoorbeeld een droogte-indicator baseren op een tijdreeks van een meetpunt waar 'slechts' 5 jaar tussen 2001 en 2006 gemeten werd, is vermoedelijk minder betrouwbaar een punt met een tijdreeks van 10 jaar of langer en dat actueel nog bemeten is. 

Door het toevoegen van extra voorwaarden, verkleint echter de kans op een goede ruimtelijke spreiding (representativiteit). 
Ook hier is het zoeken naar een goed evenwicht tussen het selecteren van goed gedocumenteerde meetpunten en een gebalanceerde ruimtelijke spreiding.

We stellen volgende drie extra kwaliteitscriteria voor:

* Meetpunten met een recente tijdreeks primeren boven meetpunten met een oudere tijdreeks: 
De meetpunten worden hierbij gerangschikt volgens aflopend jaartal van de laatst beschikbare kwalitatief goede tijdreeks. 
Meetpunten worden als evenwaardig beschouwd als het verschil niet groter dan **`r toelaatbare_spreiding_jaren <- 5 ; toelaatbare_spreiding_jaren`** jaar is.
* Meetpunten met een lange tijdreeks krijgen ook een hogere prioriteit: 
Meetpunten waarvan de lengte van de tijdreeks niet meer dan **`r toelaatbaar_verschil_lengte_tijdreeks <- 5 ; toelaatbaar_verschil_lengte_tijdreeks`** jaar van elkaar verschillen, worden als evenwaardig beschouwd.
* Een meetpunt met een lange tijdreeks, maar niet recent, krijgt een hogere prioriteit dan een meetpunt met een recentere maar kortere tijdreeks.

Op basis van deze extra criteria kunnen de meetpunten in kwaliteitsklassen worden ingedeeld. 

Onder 'juist voldoende' wordt hier dan verstaan dat het gewenst aantal overeenstemt met de som van één _of meer_ van de aantallen van een kwaliteitsklasse. 
Stemt dit niet overeen dan wordt de rastercel tot cat. 3 gerekend: er wordt dan enkel op de meetpunten die behoren tot de klasse met een overschot aan punten een ruimtelijke selectie zoals beschreven onder A toegepast. 


### Tijdreeksanalyse {#tijdreeksanalyse}

Tijdreeksanalyse is een middel om grondwaterstandsmetingen te analyseren (zie bijv. @RN877). 
In feite zouden ook meetreeksen van oppervlaktewaterpeilen kunnen geanalyseerd worden, maar dit is weinig gebruikelijk, waarschijnlijk omdat er moeilijker een verband te leggen is met het weer (neerslag en verdamping). 
In dit project willen we deze analysetechniek toepassen op grondwatermeetreeksen met twee doeleinden:

* het verlengen of invullen van te korte of onregelmatige grondwaterstandsreeksen
* het opsporen van (lineaire) trends

Het eerste doel is ook al hoger ter sprake gekomen. 
Slagen we er in om op een betrouwbare wijze de waterstandsreeksen te verlengen/vervolledigen, kan een meetpunt geschikt worden om in het droogte-meetnet opgenomen te worden. 
De tijdreeksen krijgen ook een meer uniforme lengte, waardoor het afleiden van een droogte-indicator meer gestandaardiseerd wordt.

Het tweede doel is in feite een bijkomende selectiecriterium. Indien uit een tijdreeksanalyse blijkt dat de waterstanden van een meetpunt systematisch dalen of stijgen, leent dat meetpunt zich niet goed om voor het berekenen van een droogte-indicator . 
Met een systematische daling of stijging bedoelen we een lineaire trend die niet door externe factoren (opstuwen of graven greppels, waterwinning) kan verklaard worden. 
Indien een tijdreeks een lineaire trend vertoont, werd het meetpunt geweerd uit de selectie en werd het selectieproces overgedaan zonder dat meetpunt.

Voor de tijdreeksanalyse doen we beroep op het computerprogramma Menyanthes [@RN5899]. 
Voor het samenstellen van de verklarende reeksen (neerslag en evapotranspiratie) werd beroep gedaan op de data van de meetstations beheerd door KMI, VMM, HIC en KNMI. 
Voor de waterstandgegevens werd de Watina-databank geraadpleegd. 

De waterreeksen van alle meetpunten die behoren tot cat. 1, 2 en 3 werden geanalyseerd. 
Van cat. 4 was dat beperkt tot die meetpunten die behoren tot de hoogste kwaliteitsklassen die nodig zijn om tot het gewenst aantal meetpunten te komen.

Een meetreeks werd weerhouden als er een tijdsmodel kon voor samengesteld worden dat minstens 70% van de waargenomen peilen kon verklaren en ook geen significante lineaire trend vertoont. 
Een tijdsmodel bevat standaard neerslag- en evapotranspiratiedata als verklarende reeksen, maar kan ook aangevuld worden met andere reeksen, bijv. oppervlaktewaterpeilen van een nabijgelegen waterloop. 
Een lineaire trend werd als **niet-**significant beschouwd indien de stijging/daling per jaar (= `trend`), rekening houdend met de standaardafwijking hierop (= `sd`), voldoet aan de volgende twee regels:

$$trend - 2* sd \leq 1(cm/jaar)$$ 
en 
$$trend + 2* sd \geq -1(cm/jaar)$$




<!-- [^3]: KWR & Waterware (2018). Menyanthes, versie 3.x.b.w.  -->

<!-- [^2]: Von Asmuth J.R., Maas K., Cirkel G. (2004). Tijdreeksanalyse van grondwaterstanden nu binnen ieders bereik. H2O 24:31-33. -->

## Bepaling droogte-indicator voor de geselecteerde punten

### Droogte-indicatoren
Er zijn verschillende indicatoren mogelijk om droogte te detecteren [@RN5703].

Binnen dit project berekenen we de huidig gebruikte droogte-indicator:
De indicator vergelijkt de grondwaterstand op een gegeven dag met de grondwaterstanden die op diezelfde plaats en dag van het jaar zijn voorgekomen in het verleden. 
De indicator evalueert dus de droogtetoestand rekening houdend met de tijd van het jaar. 
Zo kunnen ook relatief lage grondwaterstanden in het voorjaar als droogte aangeduid worden. 

De indicator kleurt respectievelijk rood, oranje of geel op een bepaalde plaats en dag zodra de grondwaterstand er minstens 14 dagen onder de p10, p20 of p30 (situatie met overschrijdingskans van 10, 20 of 30%) is gebleven. 
_**De indicator kleurt respectievelijk rood, oranje of geel voor een bekken als minstens de helft van de putten in dat bekken kleurcode rood, oranje of geel heeft. (vraag: is dit ook aangewezen voor dit meetnet ?)**_

### Berekeningswijze voor de geselecteerde punten 
Voor het berekenen van de droogte-indicator doen we beroep op tijdreeksen van minimaal 20 jaar, al dan niet gemodelleerde, metingen en waarbij metingen van 2017 en 2018 uitgesloten werden.
Voor elke bestaande geselecteerde meetlocatie wordt dan voor elke dag van het jaar (**_vraag: of alleen voor het groeiseizoen: 1 april - 1 oktober? _**) de p10, p20 en p30 percentielwaarde berekend.


