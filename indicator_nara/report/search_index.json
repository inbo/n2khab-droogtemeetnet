[["1-h1-inleiding.html", "Hoofdstuk 1 Inleiding", " Een indicator voor het opvolgen van droogte in ondiepe grondwaterlagen binnen natuurgebieden Jan Wouters jan.wouters@inbo.be Floris Vanderhaeghe floris.vanderhaeghe@inbo.be Thierry Onkelinx thierry.onkelinx@inbo.be Hier komt de DOI van het rapport Hoofdstuk 1 Inleiding Driekwart van de voor Vlaanderen en Europa meest waardevolle natuurtypes, steunen voor hun voortbestaan op grondwater. Grondwaterafhankelijke vegetaties komen voor in en op de rand van kwelgebieden, beekvalleien, vijvers en poelen. De vochtige gebieden vertonen vaak veel gradiënten en herbergen daarom een hoge biodiversiteit (De Becker, 2020). Als het grondwater door verdroging van samenstelling verandert, of systematisch buiten het bereik van de plantenwortels en de bovengrondse delen van waterplanten valt, krijgen typische soorten het moeilijk. Slagen die soorten er niet in om zich aan te passen of om hun leefgebied te verschuiven, dan dreigen ze te verdwijnen. Dat risico wordt groter als bijvoorbeeld het landgebruik of het grondwaterregime in de omgeving de beschikbare ruimte om uit te wijken beperkt. "],["2-h2-monitoring.html", "Hoofdstuk 2 Monitoring droogte in Vlaanderen 2.1 Droogtemeetnet 2.2 Droogte-indicatoren", " Hoofdstuk 2 Monitoring droogte in Vlaanderen Monitoring is het op regelmatige tijdstippen gestandaardiseerd beschrijven van een maatstaf. Deze maatstaf moet toelaten om een bepaalde doelstelling of toestand te beoordelen. Toegepast op dit onderzoek, wil dit zeggen dat we een droogte-indicator zoeken, waarmee de droogte op een gestandaardiseerde wijze in droogtegevoelige locaties/vegetaties in Vlaanderen op jaarbasis kan opgevolgd worden. Een gestandaardiseerde wijze wordt in dit onderzoek beschouwd als een vast aantal meetpunten waar het grondwaterpeil op reguliere basis op een uniforme manier wordt gemeten. Het vast aantal meetpunten krijgt vorm door middel van een meetnet (zie 2.1). Om droogte adequaat en zo precies mogelijk te kunnen opvolgen, menen we dat dagelijkse metingen aangewezen zullen zijn. Als maatstaf gaan we op zoek naar een gepaste droogte-indicator (zie 2.2). 2.1 Droogtemeetnet Om in Vlaanderen een globaal beeld te krijgen van de evolutie van de grondwaterstanden op middellange tot lange termijn in verdrogingsgevoelige vegetaties werd een meetnet van een honderdtal punten ontworpen. Op schaal Vlaanderen is dit een relatief laag aantal. Wil men op deze schaal veralgemeenbare uitspraken kunnen maken, moet de keuze van deze punten zo goed mogelijk ruimtelijk gebalanceerd gebeuren. Ook moet er rekening gehouden worden met mogelijke verschillen in het gedrag van het grond/oppervlaktewaterpeil t.a.v. een neerslagtekort. Wouters &amp; Vanderhaeghe (2020) geven een toelichting hoe dit meetnet concreet werd ontworpen. 2.2 Droogte-indicatoren Een volgende vraag die zich stelt, is een goede maat te vinden voor het bepalen van droogte in verdrogingsgevoelige vegetaties. Deze maat is onder andere afhankelijk van de gewenste doelstelling. Zo kunnen bijv. de maten verschillen voor het vaststellen van de eerste tekenen van droogte en voor een algemeen beeld van droogte op jaarbasis. In dit rapport wordt een indicator gezocht voor deze laatste doelstelling. Ze moet dus toelaten om op jaarbasis de algemene droogte-toestand van verdrogingsgevoelige vegetaties weer te geven. Drie soorten indicatoren werden hiervoor in beschouwing genomen: een cumulatieve: de som per jaar van de diepte van het grondwaterpeil beneden een kritische drempelwaarde een absolute: aantal dagen per jaar dat het grondwaterpeil beneden een kritische drempelwaarde is een relatieve: aantal relatief droge dagen per jaar Een relatief droge dag is een dag waarbij het grondwaterpeil lager staat dan een bepaalde percentielwaarde voor die dag in een bepaalde periode. We gaan verder in dit hoofdstuk wat dieper in op de beweegredenen om voor de beleidsrapportering een absolute indicator te verkiezen. 2.2.1 Bepalen referentietoestand Een indicator vergelijkt een bepaalde toestand met een referentietoestand. Bij het bepalen van de referentietoestand spelen twee factoren een rol: welk grondwaterpeil beschouwen we als indicatief voor droogte oftewel wat is een kritische waarde? welk tijdsvenster hanteren we hierbij als referentie? Als kritische drempelwaarde nemen we het grondwaterpeil dat normaal op minder dan 5% van de dagen van een jaar (dit is afgerond 18 dagen) onderschreden wordt. Een droge dag is een dag dat het grondwaterpeil onder deze kritische drempelwaarde is. Een droog jaar is een jaar met meer dan 18 droge dagen. Deze drempelwaarde stemt nauw overeen met de hydrologische variabele gemiddeld laagste grondwaterstand (GLG) (Wouters et al., 2018). Dit is het gemiddelde van de drie laagste grondwaterpeilen op een jaar, met een minimum verschil van 14 dagen tussen de metingen, en dit uitgemiddeld over een zekere tijdsperiode: standaard een achttal jaar (Heesen, 1970). Voor vele verdrogingsgevoelige vegetaties is de GLG een belangrijke standplaatsfactor, zie bijv. (Aggenbach et al., 1998; Callebaut et al., 2007; Van Calster et al., 2020). De reden waarom dan niet de GLG als kritische drempelwaarde werd gekozen, ligt hem in het feit dat er een minimumaantal dagen tussen de waarnemingen moet zitten. Dit bemoeilijkt het werken met tijdreeksen van dagelijkse metingen. Het tijdsvenster is een andere belangrijke factor bij het vastleggen van een referentie. Men heeft dan te bepalen of gewerkt wordt met een vast tijdskader (van jaar a tot jaar b) of een relatief tijdkader (bijv. de laatste x jaren). Ook de lengte van de tijdsperiode is een keuze die men moet maken. We kiezen hier voor een vast tijdvenster van 30 jaar, nl. 1985 tot en met 2014. Een periode van dertig jaar is gebruikelijk in klimaatstudies. De reden dat we voor een vast venster kiezen, is dat de trend gemakkelijker te interpreteren is. Ook het KMI werkt met vaste vasters, die ze periodiek herziet. Het venster kan na bijv. vijftien jaar worden herzien: dus bijv. vanaf 2035 kan 2000 - 2029 als nieuw referentie genomen worden). De periodieke herijking laat toe om de meer recente evolutie beter in beeld te brengen. 2.2.2 Keuze indicator De drie soorten kandidaat-indicatoren werden onderling afgewogen op basis van twee karakteristieken: de ecologische duiding kan er een referentieniveau voor bepaald worden ? De grondwaterstand kan een directe of indirecte invloed hebben op een aantal balansen die belangrijk zijn voor de fysiologie van een plant: waterbalans mineralenbalans aanvoer van (essentiële) mineralen / zouten invloed op biogeochemische processen die de beschikbaarheid van mineralen bepalen nutriëntenbalans aanvoer van nutriënten invloed op biogeochemische processen die de beschikbaarheid van nutriënten bepalen zuurstofbalans (on)beschikbaarheid van zuurstof invloed op biogeochemische processen die de beschikbaarheid van toxische stoffen bepalen Een cumulatieve en een absolute droogte-indicatoren toetsen een grondwaterpeil af met een vast referentiepeil. Ze hebben een ecologische betekenis, omdat ze uitdrukking geven aan mogelijke wijzigingen in één of meer van bovenvermelde balansen die met een peilswijziging gepaard gaan. Een relatieve indicator1 is niet gekoppeld aan een vast referentiepeil. Het referentiepeil hangt samen met de dag van het jaar. In die zin is de ecologische betekenis ervan minder éénduidig. Om die reden valt een relatieve indicator af als een kandidaat indicator. Blijft dan nog de keuze tussen een cumulatieve en een absolute droogte-indicator. De cumulatieve geeft nog iets beter de sterkte van een eventueel voorkomende droogte aan, doordat het niet alleen rekening houdt met het aantal dagen dat het grondwaterpeil onder een referentiepeil bevindt, maar ook met de graad dat dit het geval is. Een cumulatieve indicator heeft echter als nadeel dat het moeilijk is om een indicatorwaarde te definiëren die droge jaren van niet-droge jaren kan onderscheiden. Een absolute indicator laat dat wel toe. Zo ligt, zoals hoger al werd aangehaald, het referentieniveau of baseline bij een absolute indicator o.b.v. 5% drempelwaarde op 18 dagen. Een jaar met meer dan 18 droge dagen kan als een relatief droog jaar worden beschouwd. Conclusie: Voor het gewenste doeleinde is een absolute droogte-indicator gebaseerd op de 5% drempelwaarde het meest aangewezen. References "],["3-h3-methode.html", "Hoofdstuk 3 Werkwijze berekening droogte-indicator 3.1 Vervolledigen tijdreeksen 3.2 Berekenen van de krtitische drempelwaarden 3.3 Berekenen van de droogte-indicator 3.4 Berekenen van de evolutie/trend van de droogte-indicator", " Hoofdstuk 3 Werkwijze berekening droogte-indicator Het toekomstig droogte-meetnet zal uit een honderdtal meetpunten bestaan. Op 58 van de geselecteerde locaties wordt het grondwaterpeil reeds verschillende jaren gemeten. De berekening bevat vier delen: vervolledigen tijdreeksen berekenen van de kritische drempelwaarde voor elk van de meetlocaties berekenen van de droogte-indicator berekenen van de evolutie/trend van de droogte-indicator 3.1 Vervolledigen tijdreeksen Zoals in 2.2.1 werd aangehaald, willen we werken met een vast referentietijdsvenster: 1985 - 2014. Voor geen enkele van de geselecteerde meetpunten beschikken we echter voor deze tijdsperiode over volledige tijdreeksen, t.t.z. 30 jaar * 365 metingen/jaar. Een selectiecriterium om als meetpunt in het meetnet te kunnen worden opgenomen, was dat het verloop van de grondwaterstanden in belangrijke mate (minstens 2/3 van de variatie) kan verklaard worden door de meteorologische variabelen: neerslag en potentiële evapotranspiratie (Wouters &amp; Vanderhaeghe, 2020). Deze eigenschap kunnen we gebruiken om ontbrekende data in de tijdreeks aan te vullen. Hiervoor doen we een beroep op het softwareprogramma Menyanthes (KWR &amp; Waterware, 2018). Het programma kan op basis van verklarende reeksen zoals neerslag en potentiële evapotranspiratie een model bouwen waarmee grondwaterpeilen kunnen worden geschat. Voor elk van de 58 meetlocaties werd op deze basis een model gebouwd. Met dit model werden vervolgens 20 simulaties berekend voor de periode 1985 - 2018, dus niet alleen voor de referentieperiode. Een effectieve veldmeting kreeg hierbij voorrang op een modelwaarde. Dit betekent dat op dagen met werkelijke metingen de 20 reeksen steeds dezelfde waarde, nl. die van de veldmeting, zullen hebben. Deze verschillende simulaties zullen toelaten om de onzekerheid te schatten die er bestaat voor de dagen zonder veldmeting. 3.2 Berekenen van de krtitische drempelwaarden Zoals in 2.2.1 besproken werd, stellen we als kritische drempelwaarde het grondwaterpeil dat normaal op minder dan 5% van de dagen van een jaar (dit is afgerond 18 dagen) onderschreden wordt. Het ontbreekt hier nog aan duiding over wat als normaal of als referentie wordt beschouwd. Hiervoor kijken we naar het referentietijdsvenster (1985 - 2014) en berekenen we voor elk meetlocatie de kritische drempelwaarde als het gemiddelde van de 5%-percentiel van de grondwatermetingen van een jaar binnen de periode 1985 - 2014. Het is dus niet de absolute percentielwaarde op alle metingen van 30 jaar. Stel bijvoorbeeld dat er één heel droog jaar is, waarbij de 5% droogste peilen in dat jaar vallen, dan zou kritische drempelwaarde louter op dat ene uitzonderlijke jaar gebaseerd zijn. Dit beschouwen we als niet representatief, ook omdat de responstijd van vegetaties op wijzigende grondwaterregimes veel sneller is dan 30 jaar. Eén extreem droog jaar kan al aantoonbare gevolgen hebben. Daarom wordt hier verkozen om te werken met een gemiddelde van percentielwaarden per jaar. Deze werkwijze is ook analoog aan het berekenen van karakteristieke grondwaterstanden (GXGs) voor vegetaties (Heesen, 1970). 3.3 Berekenen van de droogte-indicator Kennen we de kritische drempelwaarde dan kan de droogte-indicator vrij eenvoudig berekend worden. Eerst tellen we voor elke meetlocatie, elk jaar en elke simulatie het aantal dagen dat het grondwaterpeil onder de kritische drempelwaarde is \\(=dagen\\_droog_{meetlocatie_m; simulatie_s; jaar_j}\\). Voor de periode 1985 - 2018, 58 meetlokaties en 20 simulaties betekent dit dus 34 * 58 * 20 = 39440 \\({\\text {dagen\\_droog}}\\)-waarden De droogte-indicator voor een bepaald jaar \\(j\\) is dan het gemiddelde van deze aantallen droge dagen voor alle simulaties en meetlocaties: \\({\\text {droogte-ind}}_{j} = \\frac{\\sum_{s=1}^{20}\\sum_{m=1}^{58}{\\text {dagen_droog}}_{m;s;j}}{20*58}\\) Momenteel wordt de droogte-indicator berekend op basis van 58 meetlocaties. Er zijn er echter een honderdtal voorzien. Mettertijd zal de droogte-indicator op een groter aantal punten berekend worden. Het mogelijke effect op de indicatorwaarden zal ingeschat worden door ook de waarde voor de huidige 58 locaties te blijven berekenen. Het wordt complexer als we inzicht willen krijgen in de onzekerheid die er op de droogte-indicator zit, m.a.w. wat is het betrouwbaarheidsinterval van de droogte-indicator ? Hiervoor doen we een beroep op de formule van Rubin (Rubin, 1987). We geven eerst de inhoudelijke betekenis, Vooraleer we de mathematische uitwerking geven. De totale variantie in de data kan beschouwd worden als een optelling van twee varianties, een variantie die inherent is aan de data en een bijkomende variantie die voorvloeit uit de onzekerheid over de schatting van ontbrekende waarden (= variantie door imputatie). In het geval van de droogteindicator wordt (voor één bepaald jaar) de variantie die inherent is aan de data geschat op basis van de verschillen in de indicatorwaarden tussen de meetpunten. De variantie door imputatie wordt geschat op basis van de verschillende simulaties. Deze is vooral bepaald door voor de simulaties de afwijkingen tussen de indicatorwaarden te berekenen. Kennen we de variantie kan hiermee, op basis van de centrale limietstelling, voor elk jaar een betrouwbaarheidsinterval berekend worden. Mathematisch wordt het betrouwbaarheidsinterval door de hieronder gegeven formules berekend. \\[{\\mbox{de droogte-indicator voor één simulatie en één jaar : droogte-ind-sim}}_{j;s} = \\sum_{m = 1}^{58}({\\mbox {dagen_droog}}_{m;s;j}) / 58 \\] \\[{\\text {de droogte-indicator voor één jaar : droogte-ind}}_{j} = \\sum_{s = 1}^{20}(\\frac{\\sum_{m=1}^{58}{\\text {dagen_droog}}_{m;s;j}}{58}) / 20 \\] \\[ \\bar\\sigma^2_{{\\text {droogte-ind}}_{j}} = \\frac{\\sum_{s = 1}^{20}\\widehat{\\sigma}^2_{{\\text {droogte-ind-sim}}_{j;s}}}{20} + (1 + 1/20)\\frac{\\sum_{s=1}^{20}({\\text {droogte-ind-sim}}_{j;s} - {\\text {droogte-ind}}_{j})^2}{(20 - 1)}\\] De ondergrens van het betrouwbaarheidsinterval (LCL) voor een bepaald jaar \\(j\\) wordt dan : \\[ {\\text {LCL}}_j = {\\text{droogte-ind}}_{j} - 1.96 \\bar\\sigma_{{\\text {droogte-ind}}_{j}}\\] De bovengrens van het betrouwbaarheidsinterval (UCL) voor een bepaald jaar \\(j\\) wordt dan : \\[ {\\text {UCL}}_j = {\\text{droogte-ind}}_{j} + 1.96 \\bar\\sigma_{{\\text{droogte-ind}}_{j}}\\] 3.4 Berekenen van de evolutie/trend van de droogte-indicator Om de trend in de droogte-indicator over de jaren heen te detecteren, worden twee soorten tijdreeksanalyse uitgevoerd. Ten eerste berekenen we een rollend (meerjarig) gemiddelde van de droogte-indicator. Men heeft verschillende mogelijkheden om dergelijk gemiddelde te berekenen, ongewogen of bijv. gewogen op basis van een lineaire trend, exponentiële functie etc. Bij een gewogen gemiddelde wenst men dat de jaren die het dichtst bij het jaar in kwestie liggen relatief meer kunnen bijdragen. We kiezen hier voor gewogen gemidddelde (gewichten nemen lineair met de tijd af) omdat het beter het ecologisch effect weerspiegelt. Bijv. drie opeenvolgende droge jaren kunnen een zwaardere impact hebben dan wanneer deze droge jaren onderbroken werden met een nat jaar. Een andere keuze die men moet maken is of men alleen een gemiddelde berekent voor de jaren voordien of dat men dit wenst te centreren in een venster dat zowel oudere als recentere jaren omvat. We kiezen voor het eerste, waarbij alleen oudere jaren in het tijdsvenster zitten. We berekenen een rollend gemiddelde voor een aantal tijdvensters (2, 4, 6, 8, 10, 20 en 30 jaar). Net zoals bij de originele waarden kan voor een rollend gemiddelde met behulp van de formule van Rubin ook een betrouwbaarheidsinterval bepaald worden. Daarnaast worden op de tijdreeksen van de droogte-indicator, zowel de originele waarden als de rollende gemiddelden, een tijdreeksmodel toegepast. Hierbij wordt getracht de evolutie te schatten. Het voordeel van een model is dat men zo bijvoorbeeld de invloed van de verschillende meetpunten op de variatie van de indicator kan inschatten. Voor elke simulatie verloopt die berekening als volgt: een Bayesiaans mixed model, met een zero-inflated negatieve binomiale verdeling en jaar als factor schat de kans in dat een gesimuleerde dagwaarde zich onder de drempel bevindt. Het effect van de factor jaar wordt beschreven door een random walk-functie van de tweede orde. Meer informatie over dergelijke modellen is o.a. te vinden in Onkelinx et al. (2017) Per jaar (en simulatie) wordt een gemiddelde waarde met haar standaardafwijking berekend. In tegenstelling met \\({\\text {droogte-ind}}_{j}\\) worden aan die berekening voorwaarden gekoppeld, namelijk dat het effect van een jaar afhangt van de vorig(e) jaar/jaren volgens een tweede orde functie en ook dat een meetpunt een vaste (maar onbekende) bijdrage levert (dus dat meetpunten systematisch droger of natter kunnen zijn). \\[{\\text{dagen_droog}}_{j;m;s} \\sim NB(\\overline{{\\text{droogte-ind-sim}}}_{j;m;s}, \\theta) \\] \\[\\overline{{\\text{droogte-ind-sim}}}_{j;m;s} = E({\\text{dagen_droog}}_{j;m;s}) \\sim {\\text {jaar}_j} + (1 \\vert{\\text{meetlocatie}_m}) \\] of \\[\\log(\\overline{{\\text{droogte-ind-sim}}}_{j;m;s}) = \\beta_0 + \\beta_1T_j + t_j + b_m + \\epsilon_{jms}\\] \\(\\beta_0\\) is de intercept \\(\\beta_1T_j\\) is het specifiek effect/bijdrage van een jaar \\(t_j\\) is een term (random walk) die toelaat om rekening te houden met het feit dat het effect van het ene jaar mogelijk afhankelijk is van dat van één of meer van de voorgaande jaren. Hier beschrijven we die mogelijke afhankelijkheid als een twee-orde relatie: \\[ \\Delta^2 t_i = \\Delta t_{i+1} - \\Delta t_i = t_{i+1} - 2t_i + t_{i-1}\\] \\[ \\Delta^2 t_i \\sim N(0,\\sigma^2)\\] De term \\(\\beta_1T_j + t_j = \\text{Trend}_j\\) beschrijft de trend . Het is dus deze term die ons hier interesseert. \\(b_m\\) is het mogelijke systematische effect van een meetpunt. We nemen aan dat deze effecten normaal verdeeld zijn: \\(b_m \\sim N(0, \\sigma _m)\\). Doordat voor elk meetpunt er op basis van de referentieperiode een specifieke kritische drempelwaarde werd bepaald zodanig dat voor elk meetpunt de overschrijding van het aantal droge dagen gemiddeld gelijk is (namelijk 18 dagen), zal de bijdrage van dit effect aanvankelijk relatief gering zijn. Alleen meetpunten waarbij de grondwaterpeilen geen trend vertonen (cf. verdroging of vernatting) werden geselecteerd. Daarom kunnen we ook aannemen dat, minstens voor de referentieperiode, de locatie-effecten stabiel in de tijd zullen zijn. \\(\\epsilon_{jms}\\) is de term voor de random ruis in de log-schaal. \\[\\epsilon_{jms} \\sim N(0,\\sigma_{jms}^2) \\] Voor het bepalen van de onzekerheid, de betrouwbaarheidsintervallen, van de trendwaarden doen we opnieuw een beroep op de formule van Rubin (Rubin, 1987). Om de onzekerheid in de trend te kunnen inschatten afkomstig van het schatten van peilen, wordt er niet één model berekend, maar wordt een model voor elke simulatie berekend. \\[{\\text{de trend van de droogte-indicator berekend voor één jaar : }} \\overline{{\\text {droogte-ind}}}_{j} = \\sum_{s = 1}^{20}(\\overline{{\\text {droogte-ind-sim}}}_{j;m;s} / 20 \\] \\[ \\bar\\sigma^2_{\\overline{{\\text {droogte-ind}}}_{j}} = \\frac{\\sum_{s = 1}^{20}\\widehat{\\sigma}^2_{\\overline{{\\text {droogte-ind-sim}}}_{j;s}}}{20} + (1 + 1/20)\\frac{\\sum_{s=1}^{20}(\\overline{{\\text {droogte-ind-sim}}}_{j;s} - \\overline{{\\text {droogte-ind}}}_{j})^2}{(20 - 1)}\\] De ondergrens van het betrouwbaarheidsinterval (LCL) voor een bepaald jaar \\(j\\) wordt dan : \\[ {\\text {LCL}}_j = \\overline{{\\text {droogte-ind}}}_{j} - 1.96 \\bar\\sigma_{\\overline{{\\text {droogte-ind}}}_{j}}\\] De bovengrens van het betrouwbaarheidsinterval (UCL) voor een bepaald jaar \\(j\\) wordt dan : \\[ {\\text {UCL}}_j = \\overline{{\\text {droogte-ind}}}_{j} + 1.96 \\bar\\sigma_{\\overline{{\\text {droogte-ind}}}_{j}}\\] Het berekenen van de droogte-indicator en de betrouwbaarheid en trend ervan werden uitgevoerd met R versie 4.0.2 (Team, 2020) en met het softwarepakket INLA (Rue et al., 2009). References "],["4-h4-berekening.html", "Hoofdstuk 4 De berekening van de droogte-indicator, haar betrouwbaarheid en trend 4.1 De voorbereiding 4.2 De droogte-indicator en haar betrouwbaarheid 4.3 De trend in de droogte-indicator", " Hoofdstuk 4 De berekening van de droogte-indicator, haar betrouwbaarheid en trend We verkiezen een absolute indicator als droogte-indicator. Bij een dergelijke indicator wordt het aantal dagen per jaar dat het grondwaterpeil gelijk aan of onder een kritische drempelwaarde zakt opgeteld. Deze kritische drempelwaarde is specifiek voor elk meetpunt. Als kritische drempelwaarde wordt gekozen voor het jaargemiddelde van de 5%-percentiel van de grondwatermetingen van een jaar voor het meetpunt voor de periode 1985 - 2014, cfr. 3.2, die periodiek, bijv. elke vijftien jaar, met meer recente data kan herijkt worden, cfr. 2.2.1. 4.1 De voorbereiding Tot op heden kon met het software-programma Menyanthes voor 58 meetpunten een tijdreeksmodel gemaakt worden, waarbij neerslag en potentiële evapotranspiratie voor minstens 66% van de waargenomen variatie kon verklaren en er geen significante trend in de tijdreeks kon gedetecteerd worden. Met deze modellen werden 20 tijdreeksen van dagelijkse grondwaterpeilen gesimuleerd voor de periode 1985 - 2018. Deze data werden in een centrale databank opgeslagen om daarna te worden ingelezen in R. De hierop volgende analysen gebeurden volledig in R. 4.1.1 Berekenen kritische drempelwaarden Een absolute indicator vergelijkt dagelijks het grondwaterpeil met een kritische drempelwaarde. De dagen dat het grondwaterpeil onder deze drempelwaarde valt, worden per jaar opgeteld (3.2 en 3.3). 4.1.2 Verdeling van de indicator De techniek die we wensen toe te passen bij de modelbouw is parametrisch: ze vereist dat er assumpties gemaakt worden over de verdeling van de afhankelijke variabele. We beschikken voor elk jaar en meetpunt over twintig simulaties. Dit laat in zekere mate toe de verdeling ervan te bestuderen. In theorie is de indicator te beschouwen als een discrete variabele. Het feit dat er een kritische drempelwaarde is die al dan niet overschreden wordt en het aantal dagen van een jaar (= aantal pogingen) vast ligt, wijzen in de richting van een binomiale verdeling met n = 365 of 366 en \\(\\pi\\) = 0,05. Een probleem is dat één belangrijke conditie voor het gebruik van een verdeling wordt geschonden. De trekkingen gebeuren namelijk niet onafhankelijk van elkaar: de kans dat als het vandaag een droge dag is, het dat morgen of overmorgen ook zal zijn is veel groter dan 0,05 en vice versa. Modellen die uitgaan van een binomiale of een andere verdeling gaan er van uit dat dit wel zo is. We hebben onderzocht of in de dataset de indicator binomiaal verdeeld is door de Daarom werd de verdeling van de indicator niet alleen vergeleken met de negatief-binomiale, maar ook met de poisson- en de binomiale verdeling. Voor deze vergelijking werd gebruikt gemaakt van zogenaamde QQ-plots. Een QQ-plot zet de kans uit dat een bepaalde waarde of kleiner uit een bepaalde verdeling wordt getrokken uit ten opzichte van de percentielwaarde van deze waarde. De verdelingen werden steekproefgewijs getest op een aantal meetpunten en jaren. Deze testen gaven aan dat de verdeling vrij goed overeenkwam met de binomiale of negatief binomiale verdeling. De overeenkomst met de poisson-verdeling was meestal relatief iets minder goed. De figuren 4.1, 4.2 en 4.3 geven een voorbeeld van een QQ-plot voor resp. de poisson, de negatief-binomiale en binomiale verdeling. Figuur 4.1: QQ-plot poisson-verdeling Figuur 4.2: QQ-plot negatief binomiale-verdeling Figuur 4.3: QQ-plot binomiale-verdeling Wanneer we echter een model bouwen met een indicator met een binomiale verdeling, dan blijkt een dergelijk model te kampen met overdispersie. Dit treedt op wanneer de variantie die op basis van een binomiale verdeling verwacht wordt duidelijk kleiner is dan de waargenomen variantie. Gaan we voor de modelbouw uit dat de indicator negatief binomiaal verdeeld is, blijkt de overdispersie veel beter binnen de perken. Er wordt daarom gekozen om negatief binomiale modellen te bouwen. 4.2 De droogte-indicator en haar betrouwbaarheid 4.2.1 Droogte-indicator De droogte-indicator is op zich vrij eenvoudig te berekenen door voor elk jaar het gemiddelde te berekenen van de \\(\\text {dagen_droog}\\)-waarden, cfr. 3.3. Tabel 4.4 geeft de berekende indicator-waarden. Figuur 4.4: Droogte-indicator 1985 - 2018 Figuur 4.5 is hiervan een grafische weergave. De groene lijn in de figuur geeft het aantal dagen dat jaarlijks gemiddeld verwacht wordt. Voor een toelichting van de figuur zie verder (4.2.2). Figuur 4.5: Droogte-indicator 1985 - 2018 4.2.2 Betrouwbaarheid We wensen ook inzicht te krijgen in de onzekerheid die er op de droogte-indicator zit, m.a.w. wat is het betrouwbaarheidsinterval van de droogte-indicator. We doen hiervoor beroep op de formule van Rubin (3.3). Deze formule laat toe de onzekerheid die inherent is aan de data (verschillen tussen de locaties) te scheiden van de onzekerheid door het ontbreken van gegevens. Tabel 4.6 geeft de berekende indicator-waarden inclusief het 95% betrouwbaarheidsinterval (CI). Figuur 4.6: Droogte-indicator inclusief p05-95-betrouwhaarheidsinterval 1985 - 2018 Figuur 4.7 is hiervan een grafische weergave. De groene lijn in de figuur geeft het aantal dagen dat jaarlijks gemiddeld verwacht wordt. Het grillige patroon van de indicator springt hierbij in het oog. Een normaal jaar is eerder uitzondering dan regel. Als het droog is, is het ook vaak flink droog. Natte jaren zijn minder opvallend, omdat de droogte-indicator niet onder nul kan gaan. Uitgezonderd voor het jaar 2018 zit er vrij weinig variatie in de hoogte van de pieken. Men ziet wel een wijziging in de frequentie ervan, met een toename vanaf rond 2000. Dit wordt verder onderzocht in het onderzoek van de trend. Figuur 4.7: Droogte-indicator met 95% betrouwbaarheid De formule van Rubin laat toe om in te schatten wat de kost is van het ontbreken van data op de betrouwbaarheid van het resultaat. Onderstaande figuur (4.8) toont het aandeel in de totale variatie ten gevolge van het schatten van ontbrekende gegevens. Dit is meestal meer dan 10% en kan tot 50% bedragen. Er zit een duidelijke neerwaartse trend in. Deze trend is te verklaren door de toegenomen meetintensiteit. Figuur 4.8: Het aandeel van imputatie in de totale variatie van de droogte-indicator 4.3 De trend in de droogte-indicator Bij een indicator is het verloop van de waarden nog belangrijker dan de absolute waarden an sich. Zijn in onze de natuurgebieden de grondwaterpeilen ten gevolge van neerslagtekort aan het dalen ? Om dit te kunnen nagaan bekijken we eerst de rollende gemiddelden. Figuur 4.9 geeft het effect weer van de verschillende tijdsvensters. Op de figuren zijn de jaren met een onvolledig tijdsvenster lichter gekleurd, omdat voor deze jaren de berekening van het rollend gemiddelde niet helemaal vergelijkbaar is met de jaren waarvoor het rollend gemiddelde wel op basis van een volledig jaarvenster kon gebeuren. Naarmate het tijdsvenster vergroot, wordt de lijn logischerwijze rechtlijniger. De trend vertoont een lichte stijging. Figuur 4.9: De droogte-indicator (cfr. tijdsvenster = 0 jaar) en verschillende hiervan afgeleide rollende gemiddelden Daarna maken we een model op dat de variatie in de indicatorwaarden tracht te verklaren. In het model is de factor tijd één van de verklarende variabelen. De andere verklarende factor is de locatie (de ene plaats kan een afwijkend gedrag vertonen t.o.v. een andere). We onderzoeken hier alleen het tijdsaspect. Een mogelijke andere interessante vraag is of er regionale verschillen zijn tussen de waarden en waardoor deze dan kunnen verklaard worden. Om deze vraag te kunnen beantwoorden is het huidige en voorziene meetnet echter minstens een orde te klein! Voor de berekening van de trend doen we beroep op Bayesiaanse modeltechnieken. Deze technieken laten toe om voorkennis over de data te gebruiken bij het modelleren. We passen dit principe toe bij de vorm van de curve die we aan de trendlijn willen geven. Een model dat heel goed de data kan voorspellen zal ongeveer het grillige patroon volgen van de indicator. We hebben dan wel een heel goed model, alleen bekomen we zo weinig extra informatie of er nu een geleidelijke verandering aan de gang is. Door uit te gaan of op te leggen dat de curve elk jaar niet veel mag veranderen, kunnen we de curve minder grillig laten zijn. Het instellen van deze smoothing = het meer of minder grillig laten zijn van de trendlijn is een subjectief gegeven en steunt ook op trial en error van de keuze van de smoothing-parameters. De trendlijn is daarom te interpreteren als stel dat de toe- of afname (min of meer) rechtlijnig zou zijn, hoe zou die trendlijn er dan uitzien. Figuur 4.10 geeft het resultaat van de modelbouw. De figuur toont de zowel de werkelijke waarden (punten) als de door het model geschatte waarden per meetpunt met hun betrouwbaarheidsinterval. Figuur 4.10: Het aantal droogte-dagen (zwarte bollen) in vergelijking tot de met het tijdreeksmodel geschatte gemiddelde waarden per meetpunt (rode lijn) en hun betrouwbaarheidsinterval (grijze zone) Figuur 4.11 geeft de droogte-indicator (tijdsvenster = 0 jaar) met zijn betrouwbaarheidsinterval in het rood en de trend met zijn betrouwbaarheidsinterval in het donkerblauw. Tevens geeft de figuur ook de trend voor de verschillende rollende gemiddelden. Het valt op dat het tijdreeksmodel de feitelijke indicatorwaarden niet volgt. Het was een bewuste keuze bij het ontwerp om een uitgevlakte curve te berekenen (cfr. keuze voor random walk van de tweede orde i.p.v. de eerste orde). Bij de rollende gemiddelden worden de pieken afgevlakt en dan is goed te zien dat naarmate door het vergroten van het tijdsvenster deze uitvlakken het tijdreeksmodel de resulterende golfbeweging steeds beter kan bijhouden. Het valt bij de grotere tijdsvensters ook op te merken dat de gemiddelde waarde duidelijk hoger is dan de referentie van 18 dagen. Dit is volledig toe te schrijven aan de combinatie van de berekeningswijze van de kritische drempelwaarde, nl. een gemiddelde berekenen van afzonderlijke jaargemiddelden i.p.v. een gemiddelde voor het volledige tijdsvenster (cfr. 3.2 en het feit dat range van mogelijke afwijkingen voor droge jaren veel groter is dan de range bij natte jaren. Daaruit kan men concluderend dat de referentie van 18 dagen enkel op jaarbasis mag gebruikt worden om te bepalen of het tijdens dat jaar al dan niet droog was. Op de vraag welk tijdsvenster nu het meest toepasselijk is kan niet eenduidig worden geantwoord. Dat hangt namelijk af van de responstijd van het (eco)systeem dat men beschouwt. Voor snelle systemen zal eerder een klein tijdsvenster het meest relevant zijn om de impact van droogte te duiden. Voor trage systemen kunnen vooral de lange termijn-schommelingen een rol spelen. Figuur 4.11: De droogte-indicator (tijdsvenster = 0 jaar) en de hiervan afgeleide rollende gemiddelden met hun betrouwbaarheidsinterval (rood) en de modelmatig berekende trends met hun betrouwbaarheidsintervallen (resp. donkerblauw en grijs). "],["referenties.html", "Referenties", " Referenties "]]
